{"model": "text-embedding-3-small", "id": 0, "title": "\u010clan 1", "link": "http://demo.paragraf.rs/demo/combined/Old/t/t2025_03/SG_019_2025_020.htm", "input": "\u010clan 1: Republika Srbija preuzima obavezu da kao garant izmiri obaveze Javnog preduze\u0107a \"Srbijagas\" Novi Sad (u daljem tekstu: Zajmoprimac) po osnovu ugovora o kreditu odobrenog od strane Banca Intesa AD Beograd u iznosu koji ne mo\u017ee biti ve\u0107i od dinarskog iznosa indeksiranog u evrima, u iznosu do 30.000.000 evra (slovima: tridesetmiliona evra) uve\u0107anog za iznos pripadaju\u0107e ugovorene kamate."}
{"model": "text-embedding-3-small", "id": 1, "title": "\u010clan 2", "link": "http://demo.paragraf.rs/demo/combined/Old/t/t2025_03/SG_019_2025_020.htm", "input": "\u010clan 2: Garanciju iz \u010dlana 1. ovog zakona Republika Srbija izdaje u korist Banca Intesa AD Beograd, na ime obaveza iz Ugovora o kreditu broj 15171120 u iznosu do 30.000.000 evra (slovima: tridesetmiliona evra) u dinarskoj protivvrednosti po srednjem kursu Narodne banke Srbije uve\u0107anog za nominalnu kamatnu stopu koja je varijabilna i iznosi tromese\u010dni EURIBOR plus kamatna mar\u017ea koja iznosi 1,22% na godi\u0161njem nivou, zaklju\u010denog izme\u0111u Zajmoprimca i Banca Intesa AD Beograd, dana 15. novembra 2024. godine."}
{"model": "text-embedding-3-small", "id": 2, "title": "\u010clan 3", "link": "http://demo.paragraf.rs/demo/combined/Old/t/t2025_03/SG_019_2025_020.htm", "input": "\u010clan 3: Republika Srbija (u daljem tekstu: Garant) ovim neopozivo, bezuslovno, bez prigovora i na prvi poziv garantuje, da \u0107e izmiriti dug Zajmoprimca prema Banca Intesa AD Beograd (u daljem tekstu: Banka), odnosno svih plativih iznosa o njihovom dospe\u0107u, u svemu na na\u010din i u skladu sa uslovima iz ugovora o kreditu iz \u010dlana 2. ovog zakona, sa rokom va\u017enosti koji \u0107e biti du\u017ei za mesec dana od roka dospe\u0107a kredita, \u010dime se stvara obaveza otplate duga nastalih po osnovu date garancije da plati dospelu a neizmirenu obavezu ukoliko Zajmoprimac ne izvr\u0161i tu svoju obavezu blagovremeno, u skladu sa ugovorom o kreditu sa Bankom. Ukoliko Garant ne izvr\u0161i svoje obaveze, u roku iz stava 1. ovog \u010dlana, Banka \u0107e imati pravo da proglasi dospelim sve iznose koji su plativi u skladu sa odredbama ugovora o kreditu iz \u010dlana 2. ovog zakona. U slu\u010daju aktiviranja garancije iz \u010dlana 1. ovog zakona, Banka \u0107e imati pravo da od Garanta naplati iznos svojih dospelih a neizmirenih potra\u017eivanja. Garant se obavezuje da \u0107e obezbediti u bud\u017eetu za odgovaraju\u0107u fiskalnu godinu, sredstva neophodna za izvr\u0161avanje preuzetih obaveza po ovoj garanciji."}
{"model": "text-embedding-3-small", "id": 3, "title": "\u010clan 4", "link": "http://demo.paragraf.rs/demo/combined/Old/t/t2025_03/SG_019_2025_020.htm", "input": "\u010clan 4: Otplatu kredita vr\u0161i Zajmoprimac prema Banci u dinarima indeksirano prema vrednosti evra, sve u skladu sa odredbama ugovora o kreditu iz \u010dlana 2. ovog zakona. Sredstva za otplatu kredita obezbedi\u0107e Zajmoprimac iz sopstvenih prihoda. Zajmoprimac je du\u017ean da sredstva za otplatu kredita obezbe\u0111uje prema planu otplate, u iznosu koji uklju\u010duje glavnicu i obra\u010dunatu kamatu."}
{"model": "text-embedding-3-small", "id": 4, "title": "\u010clan 5", "link": "http://demo.paragraf.rs/demo/combined/Old/t/t2025_03/SG_019_2025_020.htm", "input": "\u010clan 5: Ako po osnovu garancije iz \u010dlana 1. ovog zakona Garant izvr\u0161i obavezu umesto Zajmoprimca, Garant \u0107e od Zajmoprimca imati pravo na povra\u0107aj glavnice i kamate, kao i prate\u0107ih tro\u0161kova koji nastanu zbog neizvr\u0161enja, odnosno neblagovremenog izvr\u0161enja obaveze, kao i svih drugih tro\u0161kova koji mogu nastati u vezi sa izvr\u0161avanjem obaveza umesto Zajmoprimca, do visine iznosa izmirene obaveze, kao i pravo da od Zajmoprimca naplati obra\u010dunatu zakonsku zateznu kamatu. Garant svoje pravo povra\u0107aja od Zajmoprimca ne\u0107e ostvarivati pre potpunog namirenja potra\u017eivanja od strane Banke, niti \u0107e postupati protivno njenim interesima. Pravo na povra\u0107aj sredstava iz stava 1. ovog \u010dlana Garant \u0107e ostvariti tako \u0161to \u0107e inicirati naplatu sa ra\u010duna Zajmoprimca na osnovu ovla\u0161\u0107enja dobijenog od Zajmoprimca ili drugih instrumenata obezbe\u0111enja, u skladu sa propisima kojima se ure\u0111uje platni promet."}
{"model": "text-embedding-3-small", "id": 5, "title": "\u010clan 6", "link": "http://demo.paragraf.rs/demo/combined/Old/t/t2025_03/SG_019_2025_020.htm", "input": "\u010clan 6: Sredstva kredita koja su Zajmoprimcu stavljena na raspolaganje na osnovu ugovora o kreditu iz \u010dlana 2. ovog zakona za koje se izdaje garancija po ovom zakonu uplati\u0107e se na namenski ra\u010dun Zajmoprimca koji \u0107e se otvoriti kod Narodne banke Srbije, nakon stupanja na snagu ovog zakona. Sredstva sa namenskog ra\u010duna koristi\u0107e se za pla\u0107anje obaveza Zajmoprimca samo uz saglasnost ministra nadle\u017enog za poslove finansija."}
{"model": "text-embedding-3-small", "id": 6, "title": "\u010clan 7", "link": "http://demo.paragraf.rs/demo/combined/Old/t/t2025_03/SG_019_2025_020.htm", "input": "\u010clan 7: Ovaj zakon stupa na snagu osmog dana od dana objavljivanja u Slu\u017ebenom glasniku Republike Srbije."}
