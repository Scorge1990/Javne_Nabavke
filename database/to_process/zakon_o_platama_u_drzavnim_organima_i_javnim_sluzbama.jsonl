{"model": "text-embedding-3-small", "id": 0, "title": "\u010clan 1", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_1", "input": "\u010clan 1: Ovim zakonom ure\u0111uje se na\u010din utvr\u0111ivanja plata, dodataka, naknada i ostalih primanja: 1) predsednika Republike, predsednika i potpredsednika Narodne skup\u0161tine, predsednika i zamenika predsednika poslani\u010dke grupe, predsednika i zamenika predsednika stalnog radnog tela Narodne skup\u0161tine, narodnog poslanika na stalnom radu u Narodnoj skup\u0161tini, \u010dlanova Vlade Republike Srbije (u daljem tekstu: Vlada), sudija Ustavnog suda, drugih izabranih lica i imenovanih, postavljenih i zaposlenih lica u ministarstvima, posebnim organizacijama, sudovima, javnim tu\u017eila\u0161tvima, Republi\u010dkom javnom pravobranila\u0161tvu, organima za prekr\u0161aje i u slu\u017ebama Narodne skup\u0161tine, predsednika Republike, Vlade i Ustavnog suda; 2) izabranih, postavljenih i zaposlenih lica u organima i organizacijama teritorijalne autonomije i lokalne samouprave; 3) zaposlenih u javnim slu\u017ebama koje se finansiraju iz bud\u017eeta Republike, autonomne pokrajine i jedinica lokalne samouprave; 4) zaposlenih u javnim slu\u017ebama koje se finansiraju iz doprinosa za obavezno socijalno osiguranje; 5) zaposlenih u organizacijama obaveznog socijalnog osiguranja, izuzev zaposlenih u Fondu za socijalno osiguranje vojnih osiguranika, za koje \u0107e se primenjivati propisi kojima se ure\u0111uje utvr\u0111ivanje plata, dodataka, naknada i ostalih primanja pripadnika Vojske Srbije."}
{"model": "text-embedding-3-small", "id": 1, "title": "\u010clan 2", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_2", "input": "\u010clan 2: Plate izabranih, imenovanih i postavljenih lica i zaposlenih iz \u010dlana 1. ovog zakona utvr\u0111uju se na osnovu: 1) osnovice za obra\u010dun plata (u daljem tekstu: osnovica); 2) koeficijenta; 3) dodatka na platu; 4) obaveza koje zaposleni pla\u0107a po osnovu poreza i doprinosa za obavezno socijalno osiguranje iz plate, u skladu sa zakonom. Pored elemenata iz stava 1. ovog \u010dlana, plate zaposlenih iz \u010dlana 1. ta\u010dka 4) ovog zakona sadr\u017ee i deo plate po osnovu radnog u\u010dinka. Osnovnu platu izabranih, imenovanih i postavljenih lica i zaposlenih iz \u010dlana 1. ovog zakona \u010dini proizvod osnovice iz ta\u010dke 1) ovog \u010dlana i koeficijenta iz ta\u010dke 2) ovog \u010dlana, osim za zaposlene iz \u010dlana 1. ta\u010dka 4) ovog zakona. Ako se plata utvr\u0111uje u skladu sa stavom 2. ovog \u010dlana, osnovna plata odre\u0111uje se mno\u017eenjem koeficijenta, osnovice za obra\u010dun plate i korektivnog koeficijenta."}
{"model": "text-embedding-3-small", "id": 2, "title": "\u010clan 3", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_3", "input": "\u010clan 3: Osnovicu za obra\u010dun i isplatu plata utvr\u0111uje Vlada, osim za predsednika Republike, narodne poslanike i imenovana, postavljena i zaposlena lica u slu\u017ebama predsednika Republike i Narodne skup\u0161tine Republike Srbije. Osnovicu za obra\u010dun i isplatu plata za predsednika Republike, narodne poslanike i imenovana, postavljena i zaposlena lica u slu\u017ebama predsednika Republike i Narodne skup\u0161tine Republike Srbije utvr\u0111uje Administrativni odbor Narodne skup\u0161tine, u skladu sa sredstvima obezbe\u0111enim u bud\u017eetu Republike Srbije."}
{"model": "text-embedding-3-small", "id": 3, "title": "\u010clan 4", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_4", "input": "\u010clan 4: Koeficijent izra\u017eava slo\u017eenost poslova, odgovornost, uslove rada i stru\u010dnu spremu. Koeficijent sadr\u017ei i dodatak na ime naknade za ishranu u toku rada i regresa za kori\u0161\u0107enje godi\u0161njeg odmora."}
{"model": "text-embedding-3-small", "id": 4, "title": "\u010clan 4a", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_4a", "input": "\u010clan 4a: Deo plate po osnovu radnog u\u010dinka odre\u0111uje se procentualnim uve\u0107anjem osnovne plate. Procentualno uve\u0107anje osnovne plate izra\u017eava priznati radni u\u010dinak po osnovu obima rada, kvaliteta izvr\u0161enog posla, broja i strukture opredeljenih osiguranih lica, kao i drugih kriterijuma i merila utvr\u0111enih aktom iz stava 4. ovog \u010dlana. Radni u\u010dinak iz stava 2. ovog \u010dlana utvr\u0111uje se po zaposlenom u zdravstvenoj ustanovi, odnosno po timu zaposlenih koji u\u010destvuju u obavljanju odre\u0111enih poslova, odnosno po organizacionoj jedinici ili delu zdravstvene ustanove, odnosno zdravstvene ustanove u celini. Vlada utvr\u0111uje korektivne koeficijente, najvi\u0161e procentualno uve\u0107anje osnovne plate, kriterijume i merila za deo plate koji se ostvaruje po osnovu radnog u\u010dinka, kao i na\u010din obra\u010duna plate."}
{"model": "text-embedding-3-small", "id": 5, "title": "\u010clan 5", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_5", "input": "\u010clan 5: Dodatak na platu pripada za: 1) vreme provedeno u radnom odnosu (minuli rad) - u visini od 0,4 % od osnovice, za svaku punu godinu rada ostvarenu u radnom odnosu kod poslodavca, u smislu \u010dlana 1. ovog zakona; 2) de\u017eurstvo i druge slu\u010dajeve rada du\u017eeg od punog radnog vremena odre\u0111ene propisima (prekovremeni rad); 3) rad na dan dr\u017eavnog i verskog praznika; 4) dnevnu naknadu za pove\u0107ane tro\u0161kove rada i boravka na terenu (terenski dodatak); 5) rad no\u0107u (izme\u0111u 22,00 i 6,00 \u010dasova narednog dana), ako takav rad nije vrednovan pri utvr\u0111ivanju koeficijenta. Sve ustanove u istoj delatnosti obuhva\u0107ene istim planom mre\u017ee, odnosno osnovane od istog nivoa vlasti smatraju se istim poslodavcem u smislu stava 1. ovog \u010dlana. Dodatak na platu iz stava 1. ta\u010d. 2) - 5) ovog \u010dlana obra\u010dunava se i ispla\u0107uje u visini utvr\u0111enoj propisima o radu. Osnovicu za obra\u010dun dodatka na platu \u010dini osnovna plata utvr\u0111ena ovim zakonom. Za zaposlene iz \u010dlana 1. ta\u010dka 4) ovog zakona, osnovicu za obra\u010dun dodatka na platu \u010dini osnovna plata iz \u010dlana 2. stav 4. ovog zakona uve\u0107ana za radni u\u010dinak."}
{"model": "text-embedding-3-small", "id": 6, "title": "\u010clan 6", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_6", "input": "\u010clan 6: Plata utvr\u0111ena u smislu \u010dlana 2. ovog zakona ispla\u0107uje se za rad u punom radnom vremenu, odnosno radnom vremenu koje se smatra punim."}
{"model": "text-embedding-3-small", "id": 7, "title": "\u010clan 6a", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_6a", "input": "\u010clan 6a: Na obra\u010dun i isplatu plate zaposlenih u zdravstvenoj ustanovi u dr\u017eavnoj svojini, \u010dije se plate u celini ili delimi\u010dno obezbe\u0111uju iz sredstava bud\u017eeta ili iz sopstvenih prihoda zdravstvene ustanove, primenjuju se odredbe ovog zakona kojima se ure\u0111uju plate koje se ispla\u0107uju iz sredstava doprinosa za socijalno osiguranje."}
{"model": "text-embedding-3-small", "id": 8, "title": "\u010clan 7", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_7", "input": "\u010clan 7: Koeficijenti za obra\u010dun i isplatu plata izabranih lica iz \u010dlana 1. ta\u010dka 1) ovog zakona iznose: - 15,00 za predsednika Republike; - 12,00 za predsednika Narodne skup\u0161tine i predsednika Vlade; - 10,50 za potpredsednika Narodne skup\u0161tine, potpredsednika Vlade, predsednika Ustavnog suda i predsednika Vrhovnog suda; - 10,20 za ministra, Republi\u010dkog javnog tu\u017eioca i sudiju Ustavnog suda; - 9,60 za predsednika Vi\u0161eg privrednog suda; - 9,40 za predsednika stalnog radnog tela Narodne skup\u0161tine, predsednika poslani\u010dke grupe, sudiju Vrhovnog suda i zamenika Republi\u010dkog javnog tu\u017eioca; - 9,00 za sudiju Vi\u0161eg privrednog suda; - 8,80 za zamenika predsednika stalnog radnog tela Narodne skup\u0161tine i zamenika predsednika poslani\u010dke grupe; - 8,60 za narodnog poslanika na stalnom radu u Narodnoj skup\u0161tini; - 8,30 za predsednika okru\u017enog suda i okru\u017enog javnog tu\u017eioca; - 7,80 za predsednika privrednog suda; - 7,50 za sudiju okru\u017enog suda, zamenika okru\u017enog javnog tu\u017eioca, predsednika op\u0161tinskog suda, op\u0161tinskog javnog tu\u017eioca i sudiju privrednog suda; - 6,90 za sudiju op\u0161tinskog suda i zamenika op\u0161tinskog javnog tu\u017eioca."}
{"model": "text-embedding-3-small", "id": 9, "title": "\u010clan 8", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_8", "input": "\u010clan 8: Koeficijenti za obra\u010dun i isplatu plata imenovanih i postavljenih lica i zaposlenih iz \u010dlana 1. ta\u010d. 1), 3), 4) i 5) ovog zakona utvr\u0111uju se aktom Vlade. Za zaposlene iz \u010dlana 1. ta\u010d. 3), 4) i 5) ovog zakona aktom Vlade ure\u0111uju se tipi\u010dni opisi poslova, najmanje zahtevani uslovi za njihovo obavljanje i njihovi nazivi (radna mesta), a koji se unose u akte o organizaciji i sistematizaciji poslova javne slu\u017ebe i organizacije prema nazivima utvr\u0111enim aktom Vlade. Aktom Vlade iz stava 1. ovog \u010dlana zaposleni se razvrstavaju u platne razrede, prema zvanjima, zanimanjima ili poslovima."}
{"model": "text-embedding-3-small", "id": 10, "title": "\u010clan 9", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_9", "input": "\u010clan 9: Koeficijenti za obra\u010dun i isplatu plata izabranih lica u organima teritorijalne autonomije i lokalne samouprave utvr\u0111uju se najvi\u0161e do koeficijenata utvr\u0111enih ovim zakonom, i to: 1) za izabrana lica u organima teritorijalne autonomije i gradu Beogradu - najvi\u0161e do koeficijenta za obra\u010dun i isplatu plate potpredsednika Narodne skup\u0161tine; 2) za izabrana lica u gradovima - najvi\u0161e do koeficijenta za obra\u010dun i isplatu plate predsednika stalnog radnog tela Narodne skup\u0161tine; 3) za izabrana lica u op\u0161tinama sa preko 60.000 stanovnika - najvi\u0161e do koeficijenta za obra\u010dun i isplatu plate narodnog poslanika na stalnom radu u Narodnoj skup\u0161tini; 4) za izabrana lica u ostalim op\u0161tinama - najvi\u0161e do 90% koeficijenta za obra\u010dun i isplatu plate narodnog poslanika na stalnom radu u Narodnoj skup\u0161tini. Koeficijenti za obra\u010dun i isplatu plata postavljenih lica u organima teritorijalne autonomije i lokalne samouprave utvr\u0111uju se najvi\u0161e do koeficijenata utvr\u0111enih aktom Vlade iz \u010dlana 8. ovog zakona, i to: 1) za postavljena lica u organima teritorijalne autonomije i gradu Beogradu - najvi\u0161e do koeficijenta za obra\u010dun i isplatu plate funkcionera koji rukovodi posebnom organizacijom; 2) za postavljena lica u gradovima najvi\u0161e do koeficijenta za obra\u010dun i isplatu plate sekretara ministarstva; 3) za postavljena lica u op\u0161tinama sa preko 60.000 stanovnika - najvi\u0161e do koeficijenta za obra\u010dun i isplatu plate na\u010delnika okruga; 4) za postavljena lica u ostalim op\u0161tinama - najvi\u0161e do 90% koeficijenta za obra\u010dun i isplatu plate na\u010delnika okruga. Koeficijenti za obra\u010dun i isplatu plata zaposlenih u organima teritorijalne autonomije i lokalne samouprave utvr\u0111uju se najvi\u0161e do koeficijenta utvr\u0111enog aktom Vlade iz \u010dlana 8. ovog zakona za samostalnog stru\u010dnog saradnika u dr\u017eavnim organima."}
{"model": "text-embedding-3-small", "id": 11, "title": "\u010clan 10*", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_10*", "input": "\u010clan 10*: (Prestao da va\u017ei)"}
{"model": "text-embedding-3-small", "id": 12, "title": "\u010clan 11", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_11", "input": "\u010clan 11: Izabrano, imenovano i postavljeno lice i zaposleni iz \u010dlana 1. ovog zakona imaju pravo na naknadu plate i druga primanja u visini utvr\u0111enoj aktom Vlade, ako posebnim zakonom nije druk\u010dije odre\u0111eno. Do dono\u0161enja akta Vlade iz stava 1. ovog \u010dlana naknada plate i druga primanja ostvariva\u0107e se u skladu sa aktima donetim do dana stupanja na snagu ovog zakona, osim u delu koji je u suprotnosti sa odredbama ovog zakona."}
{"model": "text-embedding-3-small", "id": 13, "title": "\u010clan 12", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_12", "input": "\u010clan 12: Javne slu\u017ebe koje ostvare prihode koji nisu javni prihodi u smislu Zakona o javnim prihodima i javnim rashodima, mogu uve\u0107ati plate utvr\u0111ene u skladu sa ovim zakonom i aktom Vlade iz \u010dlana 8. ovog zakona do visine ostvarenog prihoda, a najvi\u0161e do 30% po zaposlenom. Izuzetno za zaposlene u javnim slu\u017ebama iz \u010dlana 1. ta\u010dka 4) ovog zakona koji ostvaruju sopstvene prihode iz dopunskog rada i pru\u017eanjem drugih usluga u skladu sa zakonom, kao i za zaposlene u visoko\u0161kolskim ustanovama koje ostvaruju sopstvene prihode u skladu sa zakonom kojim se ure\u0111uje visoko obrazovanje, plate se mogu uve\u0107ati iz ostvarenog prihoda srazmerno u\u010de\u0161\u0107u tro\u0161kova rada u ostvarenom prihodu. Elementi za obra\u010dun i isplatu plata iz stava 2. ovog \u010dlana utvr\u0111uju se op\u0161tim aktom poslodavca."}
{"model": "text-embedding-3-small", "id": 14, "title": "\u010clan 13", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_13", "input": "\u010clan 13: Za izabrano, imenovano i postavljeno lice i zaposlenog koji za puno radno vreme, do primene koeficijenata prema \u010dl. 7, 8. i 9. ovog zakona, ostvaruje platu uve\u0107anu po osnovu dodatka za ishranu u toku rada i mese\u010dnog iznosa regresa za godi\u0161nji odmor utvr\u0111enog aktom Vlade, u ve\u0107em iznosu od plate obra\u010dunate po odredbama ovog zakona, isplata plate vr\u0161i\u0107e se u zate\u010denom iznosu sve dok plata koja mu pripada po odredbama ovog zakona ne dostigne taj iznos, a najdu\u017ee do 31. decembra 2001. godine."}
{"model": "text-embedding-3-small", "id": 15, "title": "\u010clan 14", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_14", "input": "\u010clan 14: Ako je do dana stupanja na snagu ovog zakona ispla\u0107en dodatak na ime regresa za kori\u0161\u0107enje godi\u0161njeg odmora za 2001. godinu, obra\u010dun i isplata plate po odredbama ovog zakona i akta Vlade iz \u010dlana 8. ovog zakona umanjuje se srazmerno mese\u010dno do ukupnog iznosa ispla\u0107enog regresa. Umanjenje obra\u010duna i isplate plate iz stava 1. ovog \u010dlana izvr\u0161i\u0107e se do 31. decembra 2001. godine."}
{"model": "text-embedding-3-small", "id": 16, "title": "\u010clan 15", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_15", "input": "\u010clan 15: Danom stupanja na snagu ovog zakona, prestaju da va\u017ee: 1) \u010dlan 9. stav 1. Zakona o posebnim pravima i du\u017enostima predsednika Republike (\"Slu\u017ebeni glasnik RS\", br. 49/99 i 11/2001); 2) \u010dlanovi 38-41, \u010dl. 44-49, \u010dlan 50. stav 2. u delu koji se odnosi na naknadu za regresiranje godi\u0161njeg odmora i otpremninu povodom penzionisanja, \u010dlan 51. stav 1. u delu koji se odnosi na naknadu za ishranu u toku rada, \u010dlan 74. stav 2. u delu koji se odnosi na razvrstavanje u platne grupe i u delu koji utvr\u0111uje osnovicu za obra\u010dun plata i najvi\u0161u platu u organima autonomnih pokrajina, gradova i op\u0161tina, \u010dlan 75. Zakona o radnim odnosima u dr\u017eavnim organima (\"Slu\u017ebeni glasnik RS\", br. 48/91, 66/91, 44/98 i 49/99); 3) \u010dlanovi 6, 8. i 8a Zakona o primanjima narodnih poslanika u Narodnoj skup\u0161tini Republike Srbije (\"Slu\u017ebeni glasnik RS\", br.\u00a07/91, 22/91, 28/91, 48/91, 68/91 i 44/98); 4) \u010dlan 340. stav 2. Zakona o izvr\u0161enju krivi\u010dnih sankcija (\"Slu\u017ebeni glasnik RS\", broj 16/97); 5) \u010dlan 47. Zakona o uslovima za obavljanje prometa robe, vr\u0161enju usluga u prometu robe i inspekcijskom nadzoru (\"Slu\u017ebeni glasnik RS\", br. 39/96, 20/97 i 46/98); 6) \u010dlan 131. stav 3. Zakona o dr\u017eavnom premeru i katastru i upisima prava na nepokretnostima (\"Slu\u017ebeni glasnik RS\", br.\u00a083/92, 53/93, 67/93, 48/94, 12/96 i 15/96); 7) \u010dlan 35. stav 2. i \u010dlan 36. Zakona o kontroli, utvr\u0111ivanju i naplati javnih prihoda (\"Slu\u017ebeni glasnik RS\", br. 76/91, 20/93, 37/93, 39/93, 53/93, 67/93, 45/94, 52/96, 42/98, 18/99, 33/99 i 52/2000); 8) \u010dlan 51. st. 2. i 3. Zakona o sudskim taksama (\"Slu\u017ebeni glasnik RS\", br. 28/94, 53/95 i 16/97)."}
{"model": "text-embedding-3-small", "id": 17, "title": "\u010clan 16", "link": "https://www.paragraf.rs/propisi/zakon_o_platama_u_drzavnim_organima_i_javnim_sluzbama.html#clan_16", "input": "\u010clan 16: Ovaj zakon stupa na snagu 1. jula 2001. godine.  Samostalni \u010dlanovi Zakona o izmenama i dopunamaZakona o platama u dr\u017eavnim organima i javnim slu\u017ebama (\"Sl. glasnik RS\", br. 92/2011)"}
{"model": "text-embedding-3-small", "id": 18, "title": "Prelazna i zavr\u0161na odredba", "link": null, "input": "Prelazna i zavr\u0161na odredba: "}
{"model": "text-embedding-3-small", "id": 19, "title": "\u010clan 6", "link": null, "input": "\u010clan 6: Akt Vlade iz \u010dlana 2. stav 4. ovog zakona done\u0107e se u roku od \u0161est meseci od dana stupanja na snagu ovog zakona. Do dono\u0161enja akta iz stava 1. ovog \u010dlana primenjuju se propisi koji su va\u017eili do dana stupanja na snagu ovog zakona."}
{"model": "text-embedding-3-small", "id": 20, "title": "\u010clan 7", "link": null, "input": "\u010clan 7: Ovaj zakon stupa na snagu osmog dana od dana objavljivanja u \"Slu\u017ebenom glasniku Republike Srbije\".  Samostalni \u010dlan Zakona o  dopuniZakona o platama u dr\u017eavnim organima i javnim slu\u017ebama (\"Sl. glasnik RS\", br. 10/2013)"}
{"model": "text-embedding-3-small", "id": 21, "title": "\u010clan 2", "link": null, "input": "\u010clan 2: Ovaj zakon stupa na snagu danom objavljivanja u \"Slu\u017ebenom glasniku Republike Srbije\".  Samostalni \u010dlan Zakona o dopuniZakona o platama u dr\u017eavnim organima i javnim slu\u017ebama (\"Sl. glasnik RS\", br. 55/2013)"}
{"model": "text-embedding-3-small", "id": 22, "title": "\u010clan 2", "link": null, "input": "\u010clan 2: Ovaj zakon stupa na snagu osmog dana od dana objavljivanja u \"Slu\u017ebenom glasniku Republike Srbije\".  Samostalni \u010dlanovi Zakona o dopuniZakona o platama u dr\u017eavnim organima i javnim slu\u017ebama (\"Sl. glasnik RS\", br. 19/2025)"}
{"model": "text-embedding-3-small", "id": 23, "title": "\u010clan 2", "link": null, "input": "\u010clan 2: Do dono\u0161enja akta Vlade iz \u010dlana 1. stav 2. ovog zakona primenjuje se Uredba o Katalogu radnih mesta u javnim slu\u017ebama i drugim organizacijama u javnom sektoru (\"Slu\u017ebeni glasnik RS\", br. 81/17, 6/18 i 43/18)."}
{"model": "text-embedding-3-small", "id": 24, "title": "\u010clan 3", "link": null, "input": "\u010clan 3: Ovaj zakon stupa na snagu narednog dana od dana objavljivanja u \"Slu\u017ebenom glasniku Republike Srbije\". Ako ne probate vi\u0161e razli\u010ditih izbora nikada ne\u0107ete biti sigurni da li imate najbolju opciju u svojim rukama. Mi Vam tu mogu\u0107nost nudimo besplatno! Popunite formular i dobi\u0107ete priliku da bez ikakvih tro\u0161kova saznate da li je Paragraf dobar izbor za Vas. Ukoliko \u017eelite da Vas obave\u0161tavamo o novostima i aktivnostima kompanije Paragraf prijavite se na na\u0161u mailing listu. Va\u0161 e-mail ne\u0107e biti upotrebljen u druge svrhe."}
